\chapter*{Ringraziamenti}
\addstarredchapter{Ringraziamenti}
\chaptermark{Ringraziamenti}

Questa incredibile esperienza è finalmente giunta al termine. Certo non vi è conclusione senza un inizio. Devo allora ringraziare Daniel, Valérie e Denis per avermi incoraggiato a intraprendere questo percorso e per avermi sempre sostenuto, accompagnato e motivato durante questi ultimi tre anni. Un forte ringraziamento va a Alessandro Macchelli e Yann Le~Gorrec, per il tempo dedicato alla revisione di questo lavoro e per la loro passione contagiosa per la ricerca e la scienza. Un ringraziamento sconfinato va ovviamente alla mia famiglia, che in qualsiasi circonstanza è sempre stata al mio fianco e ha saputo direzionarmi quanda la strada da seguire non era chiara. \\ 

Questi 5 anni passati in Francia sono stati assolutamente memorabili. Un sentito grazie a Fabizio, che mi ha dato un tetto e istruito su i più arcani misteri del pensiero matematico. Grazie alla meravigliosa famiglia italo-spagnola (Albert, Andrea Ac., Anthea, Alessio, Antonio, Daniel Francesco M., Lorenzo, Luca M., Matteo, Raul, Sara) per avermi fatto sentire a casa e per avermi viziato con i loro manicaretti. Un ringraziamento speciale a Paolo, alla sua energia e entusiasmo, che mi fatto comprendere quanto sia importante vivere pienamente, senza paura dell'ignoto. La famiglia italiana si è poi estesa all'inizio di questo dottorato. I temerari Andrea An., Andrea G., Francesco T., Manfredo, Michele e Nina sono stati compagni di molte avventure concitate, così come di giornate oziose, dove il tempo sembrava fermarsi. Ogni ora passata con voi è sempre stata  significativa. In questa famiglia estesa ho conosciuto Francesco S. e ho capito che le affinità trascendono ogni frontiera regionale. \\

Grazie a Adeline, Clément, Sebastien, Virgile ho conosciuto la cultura francese da vicino. Con loro non mi sono mai sentito straniero. Tra le tante esperienze fatte in questo dottorato, il soggiorno in Brasile è stata senz'altro la più densa. Grazie alla generosità di Flavio e al buoncuore di Mauricio ho potuto vivere serenamente e scoprire che anche nelle avversità si può sempre sorridere. \\

All'ISAE ho trovato tante persone appassionate, che avevano sempre un consiglio e una parola per rincuorarmi. Mi riferisco a Michel, Ghislain e Xavier, Caroline, Nicolas, Michelle, Laurent, Guillame e Remy. Un grazie agli amici di una vita, che sono sempre stati presenti: Andrea G., Bianca, Davide, Eugenio, Jacopo e Marta. \\

La fine di questo dottorato coincide con l'inizio di una nuova avventura in Olanda. Qui sono stato accolto da una nuova famiglia, questa volta italo-francese: ringrazio di cuore Davide, Federico, Luigi, Quentin e Sara per il loro straordinario benvenuto. \\

Un grazie speciale a Ionna, perché con te sento che diventare una persona migliore è un'impresa realizzabile.


  